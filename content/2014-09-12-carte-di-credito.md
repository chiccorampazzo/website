---
layout: post
title: Carte di credito
lang: it
---

Le carte di credito sono un'invenzione geniale: non devi prelevare, non devi tenere monetine e spesso basta una firma. Quando poi la usi di frequente tu non riesci mai a capire quanti soldi stai spendendo, invece tuo padre monitora tutto dal sito internet. Non devo fortunatamente raccontavi che sono sul lastrico, bens&igrave; delle mie peripezie con questo funzionale arnese.

Devo confessare che ho dei precedenti. Atterrato a Guangzhou la mia carta si &egrave; smagnetizzata ed il mio primo giorno in Cina &egrave; ancora impresso nella mia memoria: no acqua potabile, io che cerco di corrompere con euro e dollari americani cinesi che non capiscono una <em>cippa</em>, no internet perch&eacute; avevo, ovviamente, collegato il cavo alla presa sbagliata. Poi fortunatamente &egrave; tornato Andrea, la mia badante, per&ograve; per un mese non ho avuto una carta mia ed occidentale. Sempre in Cina me ne era successa un'altra con una carta, ma a voi basta sapere che io non ero il colpevole.

A Stoccolma invece con la mia super Visa pago soprattutto quando faccio la spesa all'Ica e al Lidl, ma si da il caso che non basti firmare, &egrave; necessario ogni volta dare il proprio passaporto e il cassiere di turno batte qualcosa sulla cassa. Non ho ancora capito se sia la mia data di nascita o che altro, ma so che ogni volta sbagliano. Ci&ograve; significa che devo procedere nuovamente al pagamento e sperare che questa volta non sbaglino, mentre la fila si prolunga dietro di me. Gli svedesi che borbottano gli ignoro. Mica &egrave; colpa mia. Sono per&ograve; arrivato a pagare in contanti perch&eacute; un ragazzo mi stava per far fare il quarto tentativo. Il motto per&ograve; non &egrave; "Ritenta sarai pi&ugrave; fortunato", enn&ograve;, mica vinco qualcosa.

Altre due sono le scene memorabili. La prima &egrave; avvenuta proprio la prima volta che mi &egrave; capitato questo contrattempo perch&eacute; io non ero proprio intenzionato a ripagare e la cassiera ha chiamato la direttrice a spiegarmi che "<em>the money are up in the sky near Jesus</em>". Ah ahn. Odino salvami tu. La seconda &egrave; di pochi giorni fa. Stavo tornando tremante con la febbre da lezione (non mi faccio mancare nulla) e volevo solo comprare delle minestre, della Coca-cola (ritengo faccia bene da malati) e un po' di frutta, ma la cassiera ci ha messo del suo e la coda ha cominciato ad infittirsi. Direte ma sar&agrave; questione di due secondi, purtroppo no perch&eacute; quei terminali hanno i loro tempi. Il primo dietro di me era un cinese, che mi ha guardato sbuffando e bofonchiando "laowai" (straniero in cinese). Neanche lui mi pareva proprio di casa. E col poco cinese che ricordo gli ho risposto "Sh&igrave;! Wo shi laowai". Ti&egrave;.

L'altra ha beccato la combinazione vincente e via a casa.

Ho cominciato a fare amicizia insomma.
